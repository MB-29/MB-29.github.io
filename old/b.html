<!DOCTYPE html PUBLIC "-//W3C//DTD XHTML 1.1//EN"
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="en">
    <head>
        <meta name="generator" content="jemdoc, see http://jemdoc.jaboc.net/" />
        <meta http-equiv="Content-Type" content="text/html;charset=utf-8" />
        <link rel="stylesheet" href="jemdoc.css" type="text/css" />
        <meta charset="UTF-8">
        <script src="https://cdn.jsdelivr.net/jquery/3.1.1/jquery.min.js"></script>
        <style>
            #clickableList>li>pre{
                display:none;
            }
            #clickableList>li>ul{
                display:none;
            }
            #clickableList>li>span:hover{
                background-color: yellow;
            }
        </style>
        <script type="text/javascript">
            $(document).ready(function(){
                $("#clickableList>li>h3").click(function(olay){
                    var hedefimiz = $(olay.target);
                    x = hedefimiz;
                    if(hedefimiz.is("#clickableList>li>h3")){
                        hedefimiz.siblings("pre").slideToggle();
                    }
                });
                $("#clickableList>li>h2").click(function(olay){
                    var hedefimiz = $(olay.target);
                    x = hedefimiz;
                    if(hedefimiz.is("#clickableList>li>h2")){
                        hedefimiz.siblings("ul").slideToggle();
                    }
                });
                $(document).keydown(function(olay){
                    if (olay.ctrlKey && olay.shiftKey){
                        if(olay.which === 88){  // X -> eXpand
                            olay.preventDefault();
                            $("#clickableList>li>pre").slideDown();
                        }else if(olay.which === 90){ // Z -> collepZ (collapse)
                            olay.preventDefault();
                            $("#clickableList>li>pre").slideUp();
                        }
                    }
                });
            });
        </script>
        <title>sevdiklerimizden</title>
    </head>
    <body>
        <table summary="Table for page layout." id="tlayout">
            <tr valign="top">
                <td id="layout-menu">
                    <div class="menu-item"><a href="index.html" class="current">Home</a></div>
                    <div class="menu-category">Academic</div>
                    <div class="menu-item"><a href="projects.html">Projects</a></div>
                    <div class="menu-item"><a href="software.html">Software</a></div>
                    <div class="menu-item"><a href="grad_courses.html">Grad&nbsp;Courses</a></div>
                    <div class="menu-item"><a href="teaching.html">Teaching</a></div>
                    <div class="menu-category">Personal</div>
                    <div class="menu-item"><a href="good_readings.html">guzel okumalar</a></div>
                    <div class="menu-item"><a href="reading_notes.html">okuma notlari</a></div>
                    <div class="menu-item"><a href="blog.html" class="current">blog</a></div>
                </td>
                <td id="layout-content">
                    <div id="toptitle">
                        <h1>siirler</h1>
                    </div>

                    <!--
<span style="color:gray;"><small> Ctrl + Shift + X for eXpanding <br />
Ctrl + Shift + Z for collapsing </small></span>
-->
                    <ul id="clickableList">
                        
                        <li>
                            <h2>attila ilhan</h2>
                            <ul id="clickableList">
                                <li>
                                    <h3>o plajda onsuz</h3>
                                        <pre>
5.
geçen yaz gibi bu yaz da
aynı parlak kristal aydınlığı
aynı soluk aldırmayan rüzgâr
aynı plâjda

geçen yaz gibi bu yaz da
kumlarda küçüklü büyüklü
aynı çocuk kalabalığı
bir org gibi gürültülü
aynı dalgalar
aynı plâjda

geçen yaz gibi bu yaz da
herşey eskisi gibi
hiçbir şey değişmemiş
aynı plâjda
ne gökyüzünün deli mavi sonsuzluğu
ne denizin cam yeşili huzursuzluğu
ne fânilik düşünceleri
ne dudak dudağa çiftler

sadece ben farklıyım
biraz dalgın ve uzak
bir hayli karamsar
biliyorsun
içimde kirli bir balon gibi büyüyen boşluğun
tek bir sebebi var
senin yokluğun
                                    </pre>
                                </li>
                                <li>
                                    <h3>cam güzeli kızlar için ballad</h3>
                                        <pre>
cam güzeli kızlardır gözleri aynalı
baktıkları mekan içinde sırrolur
nergis akşamları cam sicimi yağmur
güneş dağıtıyorlar gözlük taşıyalı
bazı akşamları ayışığı bulunur
hüzne büründüler mi buğulu billur
koyu çay karanlığı keder ağdalı
gül yaprağı sevinç kırağı yansımalı
gönülleri sırça köşk çabucak soğur
öyle olur olmaz sokulmamalı
cam güzeli kızlardır gizlice tasalı
buzullar ülkesinde buz gibi durur
dağıttığı ışıktan sanki yorulmuştur
sanki birer hayal yansımaya bağlı
güneş batınca eriyip kaybolur
                                    </pre>
                                </li>
                                <li>
                                    <h3>kim arar kim sorar</h3>
                                    <pre>
meyhaneler dağılmıştır
sarhoşlar mağlup
asfaltlar yıldırım hızıyla soğuyor
    hava durgun yaprak kımıldamaz
    uzak lâternaların aydınlattığı geceyi
        kim arar kim sorar

en tenha rakıların
en ıssız kuytularından
    sırılsıklam tefrikalar çıkaran
        mahmut yesâri bey’i
            kim arar kim sorar

çil çil
yıldızlara karışırdı ziller
kadehler dağılır gümüş karanlığına
    gelmiş bütün ihtişâmıyla incesaz
    salkımsöğütlerin altına
havuzbaşlarında hızlı ve üryân
    ceylân gözlü çengiler
        bir başka zamandı bir başka mekân
artık o devr-i dil-ârâyı
    o cümbüşü o eğlenceyi
        kim arar kim sorar

acaba hangi yıllar
    30’lar mı 40’lar mı
sansaryan hanı’nda akşam
    o müthiş terkedilmişlik duygusu
    kış mıdır yaz mıdır
        yoksa sonbahar mı
daktilolar zamanı teyelliyor
    koridorlarda izmarit kokusu
kollarını iki taharrinin omuzlarına atmış
    sakalı bir karış
        suratı allak bullak
‘tornacı’ ömer sorgudan geliyor
sol kulağına kurşun akıtılmış
    yaşadığı o dehşeti o işkenceyi
        kim arar kim sorar

birden kar üşümesi
    tepebaşı’nda kış
sokak lâmbaları bir sola bir sağa
şişhane yokuşu’ndan ilk tramvaylar
        tenha ve ıslak
elektrik tellerinde rüzgârın sesi
    ıslık ıslığa
otellerinde pavyon kızları uyudu uyuyacak
gece asıl uyandıkları an
        üstlerine devriliyor
sabah aynalarında kendilerini tanıyamıyorlar
    gördüğü o değil elbet bir başkası
    suratı aşınmış boyanmaktan
    kalın bir baş ağrısı
        beynini yiyip bitiriyor
belki yanılgılar
hayatı kadere indirgiyor
belki başka bir şey var
    bir türlü anlaşılamayan
çünkü o menekşe gözlü kızı
    afacan öğrenciyi
        kim arar kim sorar
    hani voleybol takımında kaptan
        sınıflarını su gibi geçiyor

başka bir yerde
    başka bir zaman
sedirde
abâni sarıklı pîr-i fâniler ki
    sakalları kucaklarına dökülmüştür
ince belli istikânlarda tavşankanı çay
    çayda kelle şekeri
        sessizce eriyor
rahlede kur’ân-ı azîm-üş-şân
elyazması divanlarda muhammes’ler murabbâ’lar
    gün bu gün saat bu saat
    nasıl herşey hiç yaşanmamışa dönüşmüştür
artık o şûh o dilbâz o şâir-i nev-edâ
    ahmet nedîm efendi’yi
        kim arar kim sorar
                                    </pre>
                                </li>
                                <li>
                                    <h3>nasıl bir sevdaysa</h3>
                                    <pre>
ay çok mu gecikti neredeyse çıkar 
sen yanlızlığıma varır varmaz 
az sonra yağmuru durduracaklar 
rüzgarı değiştirdim 
    ustura ağzı poyraz 

yok canım yıldızları unutmadık 
mutlaka yerlerinde bulunacaklar 
kenarı yaldızlı mavi bir karanlık 
sütlü çıplaklığını örtecek kadar 

senin için olduğu asla bilinmeyecek 
yapraklarını birden dökecek dutlar 
şafak sökerken sekiz on kadar şimşek 
balkonda işlemeli müstesna bulutlar 

ayak bastığın an şehir de değişebilir 
yoksa Moskova mı 
    belki berlin belki dakar 
belki 30'lardan mehtap yorgunu izmir 
körfez'de şerefine donatılmış vapurlar 

nerede ne zaman kaç kere yaşadık 
nasıl bir sevdaysa eskitememiş yıllar 
bitirdiğimiz herşeye yeniden başladık 
dudaklarımızda birbirimizden mısralar
                                    </pre>
                                </li>
                                <li>
                                    <h3>ayrılık sevdaya dahil</h3>
                                    <pre>             
-1. 
açılmış sarmaşık gülleri 
        kokularıyla baygın 
en görkemli saatinde yıldız alacasının 
gizli bir yılan gibi yuvalanmış 
        içimde keder 
uzak bir telefonda ağlayan 
        yağmurlu genç kadın 


-2. 
rüzgâr 
uzak karanlıklara sürmüş yıldızları 
mor kıvılcımlar geçiyor 
        dağınık yalnızlığımdan 
onu çok arıyorum onu çok arıyorum 
heryerinde vücudumun 
        ağır yanık sızıları 
bir yerlere yıldırım düşüyorum 
    ayrılığımızı hissettiğim an 
        demirler eriyor hırsımdan 


-3. 
ay ışığına batmış 
    karabiber ağaçları 
        gümüş tozu 
gecenin ırmağında yüzüyor zambaklar 
yaseminler unutulmuş 
        tedirgin gülümser 
çünkü ayrılmanın da vahşi bir tadı var 
    çünkü ayrılık da sevdâya dahil 
        çünkü ayrılanlar hâlâ sevgili 
    hiç bir anı tek başına yaşayamazlar 
        her an ötekisiyle birlikte 
            herşey onunla ilgili 

telaşlı karanlıkta yumuşak yarasalar 
gittikçe genişleyen 
    yakılmış ot kokusu 
        yıldızlar inanılmayacak bir irilikte 
        yansımalar tutmuş bütün sâhili 
çünkü ayrılmanın da vahşi bir tadı var 
öyle vahşi bir tad ki dayanılır gibi değil 
    çünkü ayrılık da sevdâya dahil 
        çünkü ayrılanlar hâlâ sevgili 


-4. 
yalnızlık 
hızla alçalan bulutlar 
    karanlık bir ağırlık 
hava ağır toprak ağır yaprak ağır 
su tozları yağıyor üstümüze 
özgürlüğümüz yoksa yalnızlığımız mıdır 
    eflatuna çalar puslu lacivert 
        bir sis kuşattı ormanı 
    karanlık çöktü denize 

yalnızlık 
çakmak taşı gibi sert 
    elmas gibi keskin 
ne yanına dönsen bir yerin kesilir 
    fena kan kaybedersin 
kapını bir çalan olmadı mı hele 
elini bir tutan 
bilekleri bembeyaz kuğu boynu 
    parmakları uzun ve ince 
sımsıcak bakışları suç ortağı 
    kaçamak gülüşleri gizlice 
yalnızların en büyük sorunu 
tek başına özgürlük ne işe yarayacak 
bir türlü çözemedikleri bu 
    ölü bir gezegenin 
        soğuk tenhalığına 
            benzemesin diye 
    özgürlük mutlaka paylaşılacak 
        suç ortağı bir sevgiliyle 


-5. 
sanmıştık ki ikimiz 
    yeryüzünde ancak 
        birbirimiz için varız 
ikimiz sanmıştık ki 
    tek kişilik bir yalnızlığa bile 
        rahatça sığarız 
hiç yanılmamışız 
    her an düşüp düşüp 
        kristal bir bardak gibi 
            tuz parça kırılsak da 
hâlâ içimizde o yanardağ ağzı 
    hâlâ kıpkızıl gülümseyen 
        -sanki ateşten bir tebessüm- 
            zehir zemberek aşkımız
                                    </pre>
                                </li> 
                            </ul>
                        
                        
                        </li>
                        <li>
                            <h2>nazim hikmet</h2>
                            <ul id="clickableList">
                                <li>
                                    <h3>vatan haini</h3>
                                    <pre>
"Nâzım Hikmet vatan hainliğine devam ediyor hâlâ.
Amerikan emperyalizminin yarı sömürgesiyiz, dedi Hikmet.
Nâzım Hikmet vatan hainliğine devam ediyor hâlâ."
Bir Ankara gazetesinde çıktı bunlar, üç sütun üstüne, kapkara haykıran puntolarla,
bir Ankara gazetesinde, fotoğrafı yanında Amiral Vilyamson'un
66 santimetre karede gülüyor, ağzı kulaklarında, Amerikan amirali
Amerika, bütçemize 120 milyon lira hibe etti, 120 milyon lira.
"Amerikan emperyalizminin yarı sömürgesiyiz, dedi Hikmet
Nâzım Hikmet vatan hainliğine devam ediyor hâlâ."

Evet, vatan hainiyim, siz vatanperverseniz, siz yurtseverseniz, ben yurt
hainiyim, ben vatan hainiyim.
Vatan çiftliklerinizse,
kasalarınızın ve çek defterlerinizin içindekilerse vatan,
vatan, şose boylarında gebermekse açlıktan,
vatan, soğukta it gibi titremek ve sıtmadan kıvranmaksa yazın,
fabrikalarınızda al kanımızı içmekse vatan,
vatan tırnaklarıysa ağalarınızın,
vatan, mızraklı ilmühalse, vatan, polis copuysa,
ödeneklerinizse, maaşlarınızsa vatan,
vatan, Amerikan üsleri, Amerikan bombası, Amerikan donanması topuysa,
vatan, kurtulmamaksa kokmuş karanlığımızdan,
ben vatan hainiyim.
Yazın üç sütun üstüne kapkara haykıran puntolarla :
Nâzım Hikmet vatan hainliğine devam ediyor hâlâ.
                                    </pre>
                                </li>
                                <li>
                                    <h3>orkestra</h3>
                                    <pre>
Bana bak! 
Hey! 
Avanak! 
Elinden o zırıltıyı bıraksana! 
Sana, 
üç telinde üç sıska bülbül öten 
                        üç telli saz 
                                yaramaz!

Bana bak! 
Hey! 
Avanak! 
Üç telinde üç sıska bülbül öten 
üç telli saz 
dağlarla dalgalarla kütleleri 
                            ileri 
                                atlatamaz!

Üç telli saz 
yatağını değiştirmek isteyen 
                        nehirlerden:- 
                                köylerden, şehirlerden 
                                                aldığı hızla, 
milyonlarla ağzı 
              bir tek 
                    ağızla 
                        güldüremez! 
                        Ağlatamaz! 
hey! 
hey! 
üç telli sazın 
            üç telinde öten üç sıska bülbül öldü acından. 
Onu attım 
        köşeye! 
hey! 
hey! 
üç telli sazın 
          ağacından 
                 deli tiryakilere 
                          içi afyon lüleli 
                                     bir çubuk 
                                          yaptılar!

Hey! 
Hey! 
Dağlarla dalgalarla, dağ gibi dalgalarla dalga gibi 
                                        dağ-lar-la 
başladı orkestram! 
Hey! 
Hey! 
Ağır sesli çekiçler 
                sağır 
                    örslerin kulağına 
                                    Hay-kır-dı!. 
Sabanlar güleşiyor tarlalarla, 
                            tarlalarla! 
Coştu çalgıcı başı, 
esiyor orkestram 
dağlarla dalgalarla, dağ gibi dalgalarla, dalga gibi 
                                         dağ-lar-la.
                                    </pre>
                                </li>
                                <li>
                                    <h3>piyer loti</h3>
                                    <pre>
"Esrar!
Tevekkül!
Kısmet!
Kafes, han, kervan
              şadırvan!
Gümüş tepsilerde rakseten sultan!
Mihrace, padişah,
bin bir yaşında bir şah.
Minarelerde sallanıyor sedef nalınlar,
burunları kınalı kadınlar
ayaklarıyla gergef dokuyor.
Rüzgarlarda yeşil sarıklı imamlar ezan okuyor!"

İste Frenk şairinin gördüğü şark!
İşte
dakikada 1.000.000 basılan
kitapların
        şark'ı!
Lakin
ne dün
    ne bugün
        ne yarın
böyle bir şark
        yoktu,
            olmayacak!

Şark
üstünde çıplak
            esirlerin
                aç geberdiği toprak!
Şarklıdan başka herkesin
orta malı olan memleket!
Açlığın kıtlıktan olduğu diyar!
Ağzına kadar
buğdayla dolu ambar!
                Avrupa’nın ambarı!

Asya!
Amerikan dretnotlarının tel direklerine
senin Çinlilerin
            uzun saçlarından
sarı mumlar gibi asıyorlar kendilerini!
Himalayanın
        en yüksek
              en dik
                 en karlı tepesinde
Britanya zabitleri cazbant çaldırıyorlar,
kara tırnaklı ayaklarını daldırıyorlar,
Paryaların
    beyaz dişli ölülerini attığı Ganja!
Anadolu baştan başa
              Armistrongun
                      talim meydanı oldu!
Asyanın bağrı doldu!
Şark
  yutmayacak
          artık!
Bıktık be bıktık!
İçinizden biri
          can verebilse bile
                        açlıktan ölen öküzümüze,
burjuvaysa eğer
            gözükmesin gözümüze!
Hatta sen
    sen Piyer Loti!
Sarı muşamba derilerimizden
birbirimize
        geçen
            tifüsün biti
senden daha yakındır bize
                      Fransız zabiti!
Fransız zabiti sen
              o üzüm gözlü Azadeyi
bir orospudan
          daha çabuk unuttun!
Kalbimize diktiğin
            Azadenin taşını
bir tahta hedef gibi topa tuttun!
Bilmeyenler
        bilsin:
sen bir şarlatandan başka bir şey değilsin!
Şarlatan!
Çürük Fransız kumaşlarını
yüzde beş yüz ihtikarla şarka satan:
                                    Piyer Loti!
Ne domuz bir burjuvaymışsın meğer!
Maddeden ayrı ruha inansaydım eğer,
Şarkın kurtulduğu gün
              senin ruhunu
                    köprü başında çarmıha gerer
karsısında cigara içerdim!
Ben elimi size verdim,
size verdik bir elimizi
kucaklayın bizi
          Avrupanın sankülotları!
Sürelim yan yana bindiğimiz al atları!
Menzil yakın
        bakın
          kurtuluş günü artık sayılı.
Önümüzde şarkın kurtuluş yılı
bize kanlı mendilini sallıyor.
Al atlarımız emperyalizmin göbeğini nallıyor.
                                    </pre>
                                </li>
                                
                                <li>
                                    <h3>izmir'den akdeniz'e dökülen ve ...</h3>
                                    <pre>
Karataştan, çevreye gömülen,
güneşi parça parça bölen
           demir parmaklık..
Dayadım
      alnımı
            demir parmaklığa;
parmaklık alnıma
          gömüldü.
Kemikli geniş alnımı parça parça böldü..
Alnım:
    parmaklığa dayalı.
Yüzüm:
     kana boyalı.
Bu kan benim kanım.
Eşyayı bu kanlı perdeden görüyor gözüm.
 
Kara taştan çerçeveye gömülen,
güneşi parça parça bölen
           demir par-mak-lık
 
 
                  
Orda;
    o duvarda,
           o duvarın dibinde
    bizimkilerin bağlandı kolları.
O duvarı
    bizim için yaptılar.
O duvar
    darağaçlarının sabunlu ipi
                        gibi
                           parlıyor.
O duvar;
    o duvarda keskinliği var
taze kanlı etleri parçalayan
             yosunlu, ıslak
                     dişlerin...
O duvar;
    gözleri afyon dumanlı keşişlerin
    bellerindeki kara kuşak gibi sarılmış
                        kürenin gırtlağına!..
o duvarın iki temel taşı,
          emperyalizmin ilk adımından geliyor.
O duvarın dibinde,
            bizimkilerin
                 Eyfeller gibi kemikleri yükseliyor.
 
O duvarın bir ucu:
          tahta sabanlı sarı Çin’de;
öbür ucu:
       çelikleri elektrikli New York’un içinde.
Her bankada hisse senetleri var
                       Onun.
O duvar
   Lortlar kamarasından Lort Gürzon’un
   noktaları imparator armalı bir nutku gibi geçiyor.
Eyfel’in tepesinden avlarını seçiyor,
dayanarak Hindenburg’un altın çivili heykeline
      topluyor Berlin sokakları eline.
 
O duvarın taşlarına sürterek dilini
          kara gömlekli Musulini
                    bekliyor nöbet.
İtalya’nın çizmesi
            yüzüyor kanda!!
O duvar
      ikinci bir balkan gibi yükseliyor Balkan’da!
 
O duvar
O duvar, o duvar..
O duvarın dibinde
      bizimkiler kurşunlanıyorlar!..
 
O duvar
      kadar
          uzun bir destanı var,
             o duvarın dibindeki her bir karış yerin.
O duvarın dibinde ölenlerin
      koparıyorlar erkekliğini,
          gençlik aşısı yapmak için
                     milyonerlerin
          kibrit çöpünden frengili iskeletlerine!
Milyonerler
      gömülüp orospuların etlerine
             bir radyo-konser gibi dinliyorlar:
o duvarın dibinde verilen
kurşun sesiyle yere serilen
           idam emirlerini!..
 
O duvar,
      o duvarın dibinde seferberlik var.
1914’den daha büyük,
       daha mel’un
             bir seferberlik...
Karanlıklar
      güneş altında nasıl kaçarsa bir deliğe,
        koşuyor emperyalistler
                     bu seferberliğe:
Britanya drenotlarının Cemiyeti akvamı,
    beyaz eldivenleri barut kokan diplomat,
               çürümüş insan eti müstahsili
                       emperyalist Jeneral,
II’inci Enternasyonal;
zehirli çiçeklerini toplamak için
                     "din"in
toprağını gübreleyen, kazan,
eserlerini banknotlara yazan
                  filozof,
permanganatın âşıkı şair,
ölüm şüaı satan kimyager,
 
 
hepsi seferber,
       seferber
            o duvarın bayrağı bayrağın altında..
 
o duvar.
O duvar, o duvar..
O duvarın dibinde
       bizimkiler kurşunlanıyorlar...            
                                    </pre>
                                </li>
                                <li>
                                    <h3>cevap</h3>
                                    <pre>
O duvar 
o duvarınız, 
        vız gelir bize vız! 
Bizim kuvvetimizdeki hız, 
ne bir din adamının dumanlı vaadinden, 
ne de bir hülyanın gönlü yakısındandır. 
O yalnız 
      tarihin o durdurulmaz akışındandır. 
Bize karşı koyanlar, 
karşı koymuş demektir: 
Maddede hareketin, 
yürüyen cemiyetin 
            ezelî kanunlarına. 
Sükun yok, hareket var 
bugün yarına çıkar 
yarın bugünü yıkar 
            ve durmadan akar 
                             akar 
                                akar. 
Biz bugünün kahramanı, 
yarının 
            münadisiyiz. 
Biz durmadan akan, 
                 yıkıp yapan 
                           akışın 
                              çizgilenmiş sesiyiz. 
Biz, 
adımlarını tarihin akışına uyduran 
          temelleri çöken emperyalizme vuran, 
                 yarını kuran— 
                             —larız. 
O duvar, 
     o duvarınız, 
              vız gelir bize vız! 
                                    </pre>
                                </li>
                                <li>
                                    <h3>veda</h3>
                                    <pre>
Hoşça kalın 
       dostlarım benim 
               hoşça kalın! 
Sizi canımda 
   canımın içinde, 
      kavgamı kafamda götürüyorum. 
Hoşça kalın 
       dostlarım benim 
               hoşça kalın... 
Resimlerdeki kuşlar gibi 
      dizilip üstüne kumsalın, 
             mendil sallamayın bana. 
                            İstemez... 
Ben dostların gözünde kendimi 
            boylu boyumca görüyorum...

A dostlar 
   a kavga dostu 
          iş kardeşi 
              a yoldaşlar a..!!. 
Tek hecesiz elveda..

Geceler sürecek kapımın sürgüsünü, 
pencerelerde yıllar örecek örgüsünü. 
Ve ben bir kavga şarkısı gibi haykıracağım 
                   mapusane türküsünü.

Yine görüşürüz 
      dostlarım benim 
             yine görüşürüz... 
Beraber güneşe güler, 
         beraber dövüşürüz...

A dostlar 
    a kavga dostu 
          iş kardeşi 
               a yoldaşlar a..!!. 
                    ELVEDA..!!....... 
                                    </pre>
                                </li>
                                <li>
                                    <h3>19 yaşım</h3>
                                    <pre>
Benim ilk çocuğum, ilk hocam, ilk yoldaşım
                                      19 yaşım
Sana anam gibi hürmet ediyorum
                            edeceğim
Senin ilk arşınladığın yoldan gidiyorum
                                    gideceğim
Benim ilk çocuğum, ilk hocam, ilk yoldaşım
                                    19 yaşım

*

Çok uzaklarda yuvarlanıyor başım
Oturuyor 19 yaşım
              yatağımın başucunda
              Ellerimin avucunda
                        bana diyor ki;
"- Kafamızda getirelim geri
              o delikanlı günleri cancazım,
              o dehşetli güzel günleri...

*

Köpüklü şahlanışların dönüm yeri..
Dünyanın altıda biri;
              kan içinde doğuran 
                              ana..
İstasyondan istasyona
              yalınayak
                    tankları kovalayarak
                                açlıkla yarış...
Şarkıların boyu kilometre
                    ölümün boyu bir karış...

Kafkas;
    güneş
Sibirya;
      kar
Seslenebildiğiniz kadar 
                    ses-
                      -lenin
24 saatte 24 saat Lenin
                    24 saat Marks
                            24 saat Engels
                    Yüz dirhem kara ekmek,
                          20 ton kitap
                          ve 20 dakika şey! ..
Ne günlerdi heheheeey
                onlar ne günlerdi ahbap!!...."

Çok uzaklarda yuvarlanıyor başım
Duruyor karanlıkta 19 yaşım
Lambayı yakıyorum
              ona hayretle
                    muhabbetle
                          hürmetle
      ve daha bilmem neyle bakıyorum
                  BAKIŞIYORUZ

Yılların arkasında çırptı kanadını
'Strasroy Ploşaat' ın saat kulesi
Yaşıyor herhangi bir 24 saatini

Vatandaş kavgasının darülfünun talebesi;
Balık çorbası, tüfek talimi, tiyatro, balet
                                  KİTAP..
Patetes kamyonu başında süngü tak bekle nöbet
                                  KİTAP... KİTAP...
Madde, şuur, istismar, fazla kıymet
                KİTAP... KİTAP... KİTAP...
Manikür;
      hayır,
Diş fırçası;
      evet.
            KİTAP... KİTAP... KİTAP...
Bu ne 24 saat
bu ne 24 saattir ahbap!!

Aşk;
    yoldaş,
Profesör;
        yoldaş,
Zenci;
    Coni,
Alman;
    Telman,
        Çinli;
            Li
          ve 19 yaşım
  yoldaş da yoldaş, yoldaş da yoldaş,
                         yoldaşım...

Yılların arkasında yuvarlanıyor başım
                        başım yuvarlanıyor
Uzun saçlarından tutuştu yıllar
              yıllar yanıyor
                      yanıyor da yanıyor...

Oku
  yaz
    boz
      bağır
        çağır!
Bütün kuvvetinle nefes al...
Kafanda
      kalbinde
             etinde
                  iskeletinde ihtilal...
İhtilal;
        gündüz-gece

Gece ormanda çam dalları yakarak,
              bembeyaz
                  yusyuvarlak 
                          aya bakarak,
hep bir ağızdan şarkılar söyleniyor..
Ve bu anda
     kuvvetli dinç
          bir ağrıdan gelen deli bir sevinç
          sıçrar atlar köpüklenir çatlar
                              kafanda...

Haaayydaa,
beyaz orduları dumanlı ufuklar gibi önüne katan
                          bir kızıl süvarisin,
                          bir kızıl süvariyim,
                          bir kızıl süvariyiz,
                          bir kızıl,,,,,,,

Geçti dokuz yıl
ey benim 19 yaşım,
          ormanda çam dalları yaktığımız
          hep bir ağızdan şarkılar söyleyerek 
                      aya baktığımız
                            gecelerin üstünden..
Ben 
  yine söylüyorum aynı şarkıları
Döndürmedi rüzgar beni havada yaprağa,
ben kattım önüme rüzgarı...
Ve sen ki en yıkılmazları yıkabilirsin,
gözüme bakabilir
        elimi sıkabilirsin...
Ve sen ki...
Sen,
  benim ilk çocuğum, ilk hocam, ilk yoldaşım
                                      19 yaşım


                                    </pre>
                                </li>
                                <li>
                                    <h3>ilerleyen aydınlığın içindeyim</h3>
                                    <pre>
İlerleyen aydınlığın içindeyim,
ellerim iştahlı, dünya güzel.
 
Doyamıyor gözlerim ağaçlara:
öyle ümitli onlar, öyle yeşil.
 
Güneşli bir yol gidiyor dutlukların arasından,
hapisane revirinde penceredeyim.
 
Duymuyorum ilâçların kokusunu,
bir yerlerde karanfiller açmış olacak.
 
İşte böyle, karıcığım, işte böyle,
mesele esir düşmekte değil,
teslim olmamakta bütün mesele...
                                    </pre>
                                </li>
                                <li>
                                    <h3>ellerinize ve yalana dair</h3>
                                    <pre>
Bütün taşlar gibi vekarlı,
hapiste söylenen bütün türküler gibi kederli,
bütün yük hayvanları gibi battal, ağır
ve aç çocukların dargın yüzlerine benziyen elleriniz.

Arılar gibi hünerli, hafif,
sütlü memeler gibi yüklü,
tabiat gibi cesur
ve dost yumuşaklıklarını haşin derilerinin altında gizleyen elleriniz.

Bu dünya öküzün boynuzunda değil,
              bu dünya ellerinizin üstünde duruyor.
              
Ve insanlar, ah, benim insanlarım,
yalanla besliyorlar sizi,
halbuki açsınız,
etle, ekmekle beslenmeye muhtaçsınız.
Ve beyaz sofrada bir kere bile yemek yemeden doyasıya,
göçüp gidersiniz bu her dalı yemiş dolu dünyadan.

insanlar, ah, benim insanlarım,
hele Asyadakiler, Afrikadakiler,
            Yakın Doğu, orta Doğu, Pasifik adaları
                                        ve benim memleketlilerim,
yani bütün insanların yüzde yetmişinden çoğu,
elleriniz gibi ihtiyar ve dalgınsınız,
elleriniz gibi meraklı, hayran ve gençsiniz.

İnsanlarım, ah, benim insanlarım,
Avrupalım, Amerikalım benim,
uyanık, atak ve unutkansın ellerin gibi,
ellerin gibi tez kandırılır,
                      kolay atlatılırsın...
                      
İnsanlarım, ah, benim insanlarım,
antenler yalan söylüyorsa,
yalan söylüyorsa rotatifler,
kitaplar yalan söylüyorsa,
beyaz perdede yalan söylüyorsa çıplak baldırları kızların,
dua yalan söylüyorsa,
ninni yalan söylüyorsa,
rüya yalan söylüyorsa,
meyhanede keman çalan yalan söylüyorsa,
yalan söylüyorsa umutsuz günlerin gecelerinde ayışığı,
söz yalan söylüyorsa,
ses yalan söylüyorsa,
ellerinizden geçinen
                  ve ellerinizden başka her şey
                                            herkes yalan söylüyorsa,
elleriniz balçık gibi itaatli,
elleriniz karanlık gibi kör,
elleriniz çoban köpekleri gibi aptal olsun,
                      elleriniz isyan etmesin diyedir.
Ve zaten bu kadar az misafir kaldığımız
              bu ölümlü, bu yaşanası dünyada
              bu bezirgan saltanatı, bu zulüm bitmesin diyedir.
                                    </pre>
                                </li>
                                <li>
                                    <h3>ben senden önce ölmek isterim</h3>
                                    <pre>
Ben
senden önce ölmek isterim.
Gidenin arkasından gelen
gideni bulacak mı zannediyorsun?
Ben zannetmiyorum bunu.
İyisi mi, beni yaktırırsın,
odanda ocağın üstüne korsun
          içinde bir kavanozun.
Kavanoz camdan olsun,
şeffaf, beyaz camdan olsun
          ki içinde beni görebilesin...
Fedakârlığımı anlıyorsun :
vazgeçtim toprak olmaktan,
vazgeçtim çiçek olmaktan
            senin yanında kalabilmek için.
Ve toz oluyorum
yaşıyorum yanında senin.
Sonra, sen de ölünce
kavanozuma gelirsin.
Ve orda beraber yaşarız
külümün içinde külün,
ta ki bir savruk gelin
yahut vefasız bir torun
bizi ordan atana kadar...
Ama biz
o zamana kadar
o kadar
karışacağız
ki birbirimize,
atıldığımız çöplükte bile zerrelerimiz
                   yan yana düşecek.
Toprağa beraber dalacağız.
Ve bir gün yabani bir çiçek
bu toprak parçasından nemlenip filizlenirse
sapında muhakkak
iki çiçek açacak :
          biri sen
          biri de ben.
Ben
daha ölümü düşünmüyorum.
Ben daha bir çocuk doğuracağım.
Hayat taşıyor içimden.
Kaynıyor kanım.
Yaşayacağım, ama çok, pek çok,
ama sen de beraber.
Ama ölüm de korkutmuyor beni.
Yalnız pek sevimsiz buluyorum
                bizim cenaze şeklini.
Ben ölünceye kadar da
bu düzelir herhalde.
Hapisten çıkmak ihtimalin var mı bu günlerde?
İçimden bir şey :
         belki diyor.
                                    </pre>
                                </li>
                                <li>
                                    <h3>yatar bursa kalesinde</h3>
                                    <pre>
Sevdalınız komünisttir,
on yıldan beri hapistir,
yatar Bursa kalesinde.

Hapis ammâ, zincirini kırmış yatar,
en âlâ bir mertebeye ermiş yatar,
yatar Bursa kalesinde.

Memleket toprağındadır kökü,
Bedreddin gibi taşır yükü,
yatar Bursa kalesinde.

Yüreği delinip batmadan,
şarkısı delinip batmadan,
cennetini kaybetmeden,
yatar Bursa kalesinde.
                                    </pre>
                                </li>
                                <li>
                                    <h3>dünyanın en tuhaf mahluku</h3>
                                    <pre>
Akrep gibisin kardeşim, 
korkak bir karanlık içindesin akrep gibi. 
Serçe gibisin kardeşim, 
serçenin telaşı içindesin. 
Midye gibisin kardeşim, 
midye gibi kapalı, rahat. 
Ve sönmüş bir yanardağ ağzı gibi korkunçsun, kardeşim. 
Bir değil, 
      beş değil, 
           yüz milyonlarlasın maalesef. 
Koyun gibisin kardeşim, 
gocuklu celep kaldırınca sopasını 
sürüye katılıverirsin hemen 
ve âdeta mağrur, koşarsın salhaneye. 
Dünyanın en tuhaf mahlukusun yani, 
hani şu derya içre olup 
              deryayı bilmiyen balıktan da tuhaf. 
Ve bu dünyada, bu zulüm 
                  senin sayende. 
Ve açsak, yorgunsak, alkan içindeysek eğer 
ve hâlâ şarabımızı vermek için üzüm gibi eziliyorsak 
           kabahat senin, 
                   — demeğe de dilim varmıyor ama — 
           kabahatın çoğu senin, canım kardeşim! 
                                    </pre>
                                </li>
                                <!--
                                <li>
                                    <h3></h3>
                                    <pre>

                                    </pre>
                                </li>
                                -->
                            </ul>
                        </li>
                        
                        <li>
                            <h2>turgut uyar</h2>
                            <ul id="clickableList">
                                <li>
                                    <h3>göğe bakma durağı</h3>
                                    <pre>
İkimiz birden sevinebiliriz göğe bakalım
Şu kaçamak ışıklardan şu şeker kamışlarından
Bebe dişlerinden güneşlerden yanab otlarından
Durmadan harcadığım şu gözlerimi al kurtar
Şu aranıp duran korkak ellerimi tut
Bu evleri atla bu evleri de bunları da
Göğe bakalım

Falanca durağa şimdi geliriz göğe bakalım
İnecek var deriz otobüs durur ineriz
Bu karanlık böyle iyi afferin Tanrıya
Herkes uyusun iyi oluyor hoşlanıyorum
Hırsızlar polisler açlar toklar uyusun
Herkes uyusun bir seni uyutmam bir de ben uyumam
Herkes yokken biz oluruz biz uyumayalım
Nasıl olsa sarhoşuz nasıl olsa öpüşürüz sokaklarda
Beni bırak göğe bakalım

Senin bu ellerinde ne var bilmiyorum göğe bakalım
Tuttukça güçleniyorum kalabalık oluyorum
Bu senin eski zaman gözlerin yalnız gibi ağaçlar gibi
Sularım ısınsın diye bakıyorum ısınıyor
Seni aldım bu sunturlu yere getirdim
Sayısız penceren vardı bir bir kapattım
Bana dönesin diye bir bir kapattım
Şimdi otobüs gelir biner gideriz
Dönmeyeceğimiz bir yer beğen başka türlüsü güç
Bir ellerin bir ellerim yeter belleyelim yetsin
Seni aldım bana ayırdım durma kendini hatırlat
Durma kendini hatırlat
Durma göğe bakalım
                                    </pre>
                                </li>
                            </ul>
                        </li>
                        
                        <li>
                            <h2>charles bukowski</h2>
                            <ul id="clickableList">
                                <li>
                                    <h3>kapalı bir kapıdır cehennem</h3>
                                    <pre>
açlık çeken bir yazarken bile 
red mektublarının canımı sıktığı söylenemez:
editörlerin aptal olduklarına
inanıyor
yazmaya ve göndermeye devam 
ediyordum.
hatta hareket olarak nitelendirirdim
red mektuplarını; boş posta kutusundan 
iyiydi.

tek zaafım ya da düşüm
o editörlerden birini
görmekti,
yüzünü görmek, giyinişini,
odada bir yerden bir yere yürüyüşünü,
gözlerini...
birini bir kez
görmek-

çünkü, elinizdeki tek sey 
size yeterince iyi olmadığınızı 
söyleyen basılı bir kağıt parçası ise,
editörlerin olduklarından
çok daha tanrıvari olduklarına
inanma tehlikesi vardır.

lanet sanatın için açlık çekiyorsan 
kapalı bir kapıdır cehennem
ama arada sırada
anahtar deliğinden bile olsa
bir göz atmak ister insan.

genç ya da yaşlı, iyi ya da kötü
hiçbir şey
bir yazar kadar
yavaş ve zor
ölmez
kanımca.
                                    </pre>
                                </li>
                                <li>
                                    <h3>mavi kuş</h3>
                                    <pre>
bir mavikuş var yüreğimde
çıkmaya can atan
ama ben ondan güçlüyüm, kal, 
diyorum ona, kimsenin
seni görmesine izin veremem.

bir mavikuş var yüreğimde
çıkmaya can atan
ama viski döküyorum üstüne
sigara dumanına 
boğuyorum, 
fahişeler, barmenler ve
bakkal çırakları hiçbir zaman
bilmiyorlar onun orada
olduğunu.

bir mavi kuş var yüreğimde
çıkmaya can atan
ama ben ondan güçlüyüm, 
yat lan aşağı, diyorum ona, 
ocağıma incir dikmek mi
niyetin? Avrupa'daki kitap
satışlarımı sabote etmek mi?

bir mavikuş var yüreğimde
çıkmaya can atan
ama zekiyim, sadece
geceleri izin veriyorum çıkmasına, 
herkes yattıktan sonra.
orada olduğunu biliyorum, derim
ona, kederlenme
artık.

sonra yerine koyarım yine
ama hafifçe öter
tamamen ölmesine de izin
vermiyorum
ve birlikte uyuyoruz
gizli antlaşmamızla
ve insanı ağlatacak kadar
güzel, ama ben
ağlamam, ya
siz? 
                                    </pre>
                                </li>
                                <li>
                                    <h3> </h3>
                                    <pre>
insanın kendini 
nedenini bilmeksizin                       
iyi hissetmesi ne güzel:
ya da sinirli bile olsa
seçimi olabilmesi;
ya da biraz aşkı,
nefrete 
dönüşmeyen.
güvenin, dostlar, ama tanrılara
değil,
kendinize:
sorma,
anlat.

cehennemin
gölgelerinde
ulvi
bir müzik
bekliyor
diyorum size.
                                    </pre>
                                </li>
                            </ul>
                        </li>
                        
                        
                    </ul>
                </td>
            </tr>
        </table>
    </body>
</html>
